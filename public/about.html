<h1>About Me</h1>
<p>'A vita è bella, si, è stato un dono,</br>
  un dono che ti ha fatto la natura.</br>
  Ma quanno po' sta vita è na sciagura,</br>
  vuie mm' 'o chiammate dono chisto ccà ?</p>

<p>BE nun parlo pe me ca, stuorto o muorto,</br>
  riesco a mm'abbuscà na mille lire.</br>
  Tengo 'a salute, e, non faccio per dire,</br>
  songo uno 'e chille ca se fire 'e fà .</p>
  
<p>Ma quante n'aggio visto 'e disgraziate:</br>
  cecate, ciunche, scieme, sordomute.</br>
  Gente ca nun ha visto e maie avuto</br>
  nu poco 'e bbene 'a chesta umanità.</p>
  
<p>Guerre, miseria, famma, malatie,</br>
  cristiane addeventate pelle e ossa,</br>
  e tanta gioventù c' 'o culo 'a fossa.</br>
  Chisto nun è nu dono, è 'nfamità .</p>

<p><b>'A Vita - Totò</b></p>  